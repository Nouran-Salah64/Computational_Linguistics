حكايتنا اليوم عن سلحفاة كانت بتعيش في غابة مليانة أكل يكفي كل الحيوانات ، كان المميز في الغابة دي ان كان فيه نهر كبير اوي ، النهر ده كانت بتشرب منه بقيت الحيوانات ، السلحفاة كانت طيبة جدا وعشان كدا اتعرفت على حيوانات تانية ، من الحيوانات اللى كانت السلحفاة بتحبهم حمامتين جمال جدا ، جه فترة من الفترات و النهر ده قل  بدرجة كبيرة ، النهر فضل يقل لحد ما اختفى تماما وبقى عبارة عن ارض ناشفة ، قررت اغلب الحيوانات انها تسيب المكان ده وتروح لمكان تاني فيه ميه عشان يقدروا يشربوا ويعيشوا.الحمامتين قالوا : احنا لازم نسيب المكان ده ونشوف اي مكان تاني قريب فيه نهر عشان نشرب والا كدة هنموت ، سمعتهم السلحفاة وقالت : انا كمان مش هقدر اعيش هنا ممكن تاخدوني معاكوا يا صحابي ، الحمامتين قالوا : بس احنا بنطير يا سلحفاة وانتي بتمشي على الارض ، بصت السلحفاة للارض وكانت حزينة جدا من رد الحمامتين ، فجأة قالت واحدة من الحمامتين : بصي انا عندي فكرة حلوة جدا هتخلينا نقدر نساعدك بس بشرط ، قالت السلحفاة : انا موافقة على الشرط من دلوقتي بس ايه هو الشرط ده.قالت الحمامة : اوعي مهما حصل تفتحي بؤك او تتكلمي مع اي حد واحنا ماشيين حتى لو حد كلمك ، قالت السلحفاة : تمام مفيش مشكلة ، السلحفاة قالت كدا وهي مش عارفة ليه ممنوع الكلام يعني بس مش مشكلة المهم بالنسبة للسلحفاة دي انها تمشي من المكان ده ، واحدة من الحمامتين جابت عود خشب كبير وقالت للسلحفاة : عضي العود ده من النص كويس واوعي تفلتيه واحنا هنطير بيكي وزي ما قولنالك اوعي تفتحي بؤك ابدا ، طار الحمامتين ومعاهم السلحفاة.الحيوانات شافت السلحفاة وهي طايرة في السماء ، بدأت الحيوانات تضحك بصوت عالي وتقول : ايه ده دي آخر نكتة شفناها سلحفاة طايرة في السما ، السلحفاة ادايقت جدا من تريقة الحيوانات وفتحت بؤها وقالت : فيها ايه يعني لما تشوف سلحفاة طايرة ، السلحفاة مخدتش بالها انها خالفت تعليمات الحمامة و وقعت على شجر و بعديها على الارض ، اتعورت السلحفاة جامد ولما نزلوا الحمامتين وراها عشان يطمنو عليها قالت السلحفاة : انا اسفة جدا انا عرفت دلوقتي ليه كنتو بتحذروني من اني اتكلم و انا طايرة معاكو في السما.العم سالم كان راجل فقير جدا وعايش في بيت متكسر و صغير ، كان العم سالم بيشتكي ديما انه رجل فقير وبيسأل نفسه هو انا امتى هبقى غني ، العم سالم كان متجوز ومعاه 3 عيال ، كان ديما العم سالم يروح الشغل الصبح هو شغال في مصنع منسوجات بس مرتبه مش عالي اوي ، ديما كان كل ما حد يسأل العم سالم انت عامل ايه يرد عليه بحزن  وانه ديما محتاج اكل و لبس و مصاريف وهو معهوش فلوس تقضي احتياجات بيته كان الناس ديما بيقولو للعم سالم احمد ربنا غيرك مش لاقي اللي انت فيه ده ، بس بالرغم من كدة عم سالم مكنش بيبطل شكوى ، كان ديما بيبص على الناس الاغنيا اللي معاهم فلوس و عربيات ويقول : ليه ياربي مخلتنيش واحد غني بدل الهم اللي انا عايش فيه ده ، في مرة من المرات العم سالم كان مروح من شغله وهو ماشي لمح عربية راكنة على جنب وفيها شخص حاطط ايده على راسه ، عم سالم قرر انه يروح للراجل ده ويقولو مالك اللي لفت نظر عم سالم ان الراجل كان باين عليه انه غني جدا ، يا ترى البني ادم لو غني كده ومعاه فلوس كتير هيزعل ليه ، سأل عم سالم الراجل وقاله : مالك يا استاذ زعلان ليه فيه حاجة ؟ ، رد عليه الراجل الغني وقاله : انا لسا جاي من عند الدكتور واكتشفت اني عندي مرض وهموت بعد كام سنة وانا ربنا مرزقنيش باولاد لاني عقيم ، اتصدم عم سالم لما سمع الكلام ده وقال في نفسه : الحمد لله على النعمة اللي انا فيها انا عندي صحة و اولاد ، من ساعتها عم سالم اتغير وبقى بيحمد ربنا كتير على النعم اللي هو فيها واقتنع فعلا ان فيه ناس نفسها يبقى عندها النعم دي زي الاولاد و الصحة. ولكنه لقي السلحفاة صاحبته حزينة جدا، سألها عن سبب حزنها، فقالت له: اتفضل في البيت هنا.ولما دخل العصفور بيتها اتصدم من اللي شافه، كانت السلحفاة بتجهز آخر شنطة، وهتسيب المكان كله وتمشي.سألها العصفور عن السبب انها ماشية بحزن، وجاوبته بحزن أكبر منه قايلة: "أنا عارفة طبعا قد إيه إنت بتحبني، وأنت تعرف إنك صاحبى الوحيد، ولكن مش قادرة أعيش في المكان ده ، المكان كل إجازة بيكون عبارة عن نفايات بسبب يوم واحد في الأسبوع، بضطر بعده أنضف لباقي الأيام الستة، وما بصدق أنهي ألاقي يوم الإجازة جه من جديد، والأطفال رجعوا وخربوا كل شيء".جه على بال العصفور فكرة، جاب شوية ورق وكتب عليهم بعض العبارات عن النظافة والحفاظ عليها وعلقها على الشجر، ولكن جه الأطفال وقطعوا الورق ولعبوا بيه كمان.مشيت السلحفاة وراحت عند أختها، وبعد أسبوع رجعوا الأطفال ولقيوا المكان مليان بالروايح المميتة، فنضفوا المكان بنفسهم، وتركوه نضيف بعد العطلة.فرح العصفور وراح للسلحفاة وحكالها اللي حصل من الأطفال، فرجعت معاه ومن بعدها ارتاحت من شقاوة الأطفال اللي أخيرا اتعلموا الدرس وفهموا المعنى الحقيقي للنظافة. جاسر ولد مؤدب وبيسمع كلام مامته، وفي يوم من الأيام طلب جاسر من مامته أنه يروح السوق ويشتري لها كل الطلبات اللي هي عايزاها من هناك، قال لها: “ماما … ماما… هو أنا مش خلاص بقيت كبير؟!”فرد عليها جاسر وقال لها: “أنا هروح السوق وأخفف عنك شوية، ما تقلقيش يا ماما هجيبلك كل اللي انتي محتاجاه
مامة جاسر: “يا جاسر لازما تخلي بالك من نفسك، وتخلي بالك من العربيات أنت وبتعدي الشارع، وإوعى تغيب عني يا حبيبي، تشتري الحاجة وترجع لي بسرعة، اتفقنا؟! جاسر: “طبعا اتفقنا يا ماما، أول ما أخلص هرجع لحضنك على طول يا حبيبتى. راح جاسر السوق، واشترى كل حاجة لمامته، ورجع بسرعة.مامته كانت فرحانة جدا بيه، وأخيرا ابنها كبر وماعدش صغير، وبقي ما يتخافش عليه. وكل يوم بقي جاسر يروح السوق بدل مامته، ولكن في يوم اتأخر جاسر فيه جدا، اتأخر لدرجة أن مامته نزلت من بيتها وفضلت تدور عليه وتسأل صحابه واحد واحد، بس ولا واحد منهم عارف جاسر راح فين. وبكدة مامته كانت قلقانة عليه وكانت هتموت من كتر الرعب والخوف عليه، وصحابه راحوا معاها وفضلوا كلهم يدورا على جاسر، هو راح فين بس يا ربي؟! وكل ما يسألوا حد في الشارع أو السوق يسيب كل حاجة ويفضل يدور معاهم، كلهم خافوا على جاسر وخافوا على مامته إللي كانت مش مبطلة عياط. أومال جاسر فين بقى؟! جاسر هو وفي السوق لقي صحابه اللي معاه في المدرسة، وكانوا يومها عايزين يلعبوا كورة معاه، جاسر أكتر حاجة بيحبها ومش بيقدر يقاومها هي الكورة، فراح معاهم وقال في نفسه: “دور واحد مش هيخليني أتأخر على ماما، وبكدة  ماما مش هتقلق عليا”، بس هو ماكنش يعرف إن الدور هيجر دور وراه وهيخلي مامته تدور عليه في الشوارع زي المجنونة. ومرة واحدة وهو وصحابه كانوا بيلعبوا كورة سمع أصوات ناس كتيرة بتنادي عليه باسمه بصوت عالي، ولما راح يشوفهم  لقي مامته عمالة تبكي والدموع عمالة تنزل على خدودها. جري ناحية مامته وحضنها بشدة وقال لها: “مالك يا ماما؟!، انتي بتعيطى ليه، علشان أنا أتأخرت عليكي؟، سامحيني يا ماما أنا مكنتش أعرف إني هتأخر بالطريقة دي، أنا قلت في نفسي دور واحد مع صحابي وهرجعلك بسرعة، سامحيني يا ماما. مامته ساعتها ماعرفتش تعمل ايه، تفرح بسلامته ولا تلومه وتعاقبه أنه اتأخر عنها، خدته فى حضنها وفضلت تبكي كتير. مامته: “جاسر انت عارف أنك الحاجة الحلوة الوحيدة في حياتي بعد وفاة والدك، لازم تعرف الحاجة دي كويس يا ابني، وإني من أقل حاجة عليك قلبي بيوجعني يا حبيبي. وكل الناس اللي معاها طمنوها عليه، وقالوا لها تاني مرة مينزلش جاسر الا وهي معاه، لأنه مهما كبر هو برده لسه صغير، هو عنده سبع سنين بس. وما ينفعش كل اللي يقولها عليه تنفذه، الحاجة الكويسة والصالحة ليه تعملها له، أما الحاجة اللي هتضره وتضرها فبلاش منها والطيب أحسن؛ لأنها في لحظة واحدة الكل اعتقد انها فقدته للأبد، والكل افتكر ان حاجة وحشة حصلت له. جاسر اتعلم الدرس وبقي كل يوم ينزل مع مامته ويشتري كل حاجة معاها، ويسمع كلامها كاه وما يقلقهاش عليه خالص كان فيه ضفدع صغير اسمه "فرفور". فرفور كان عايش في بركة مية صغيرة مع باقي الضفادع، لكنه كان مختلف شوية. دايمًا عنده فضول وبيحب يكتشف كل حاجة حواليه. يوم من الأيام، وهو قاعد جنب البركة، سمع صوت غريب جاى من الغابة. قال لنفسه:" إيه الصوت ده؟ لازم أروح أشوف!" الضفادع التانية قالتله: "يا فرفور، أوعى تبعد عن البركة! الغابة مليانة مخاطر خلى بالك. لكن فرفور كان عنيد وقال: "مفيش حاجة تخوف، أنا شجاع وهعرف أرجع بسرعة!" وفعلاً، دخل الغابة وهو بيتنطط من شجرة لشجرة، لحد ما لقى بحيرة صغيرة مليانة ورد لونه أزرق وجميل. مبسوط جدًا، قرر يقعد شوية جنب المية. فجأة، خرج طائر كبير وقاله: "إنت مين وبتعمل إيه هنا؟" فرفور خاف في الأول، لكن بعدين قال: "أنا فرفور! شفت المكان ده وعجبني، فقررت أستكشفه." الطائر ضحك وقال:
"انت شجاع يا ضفدع صغير، لكن خليك عارف إن الغابة دي مش كل حاجة فيها جميلة زي البحيرة دي. دايمًا خلي بالك." فرفور قال للطائر : "شكرا جدا انك بتحذرنى" ورجع البركة بتاعته. لما شافوه الضفادع قالوله: "إنت رجعت؟ مكنتش خايف؟" قالهم فرفور: "آه، كنت خايف شوية، بس اكتشفت حاجات جميلة واتعلمت إني لازم أكون حذر وأنا باكتشف!" ومن يومها، بقى فرفور مثال للضفدع اللي عنده شجاعة وذكاء، وكل الضفادع كانت بتقول حكايته. لكن يوم من الأيام، حصلت مصيبة. جات سلحفاة كبيرة ووقعت في البركة وماعرفتش تخرج! السلحفاة كانت بتصرخ وتطلب المساعدة، والضفادع كلها كانت خايفة تقرب منها.فرفور قال:" مش معقول أسيبها كدة!" تط في الميه ، وبدأ يسبح بخوف. لكنه كل ما يقرب من السلحفاة، كان يحس إنه أقوى. في الآخر، وصل ليها وساعدها تطلع من البركة.

مبدئيا اللي مستني ابهار زي الفيل الازرق ميقراش أحسن. احمد مراد تخطى مرحلة ان القارئ يخلص الرواية وهو فاتح بؤه لمرحلة ان القارئ يخلص الرواية وهو محترم الكاتب. اتقان مخيف. بصرف النظر عن اخطاء لا تذكر ف الحوار.. انما احمد مراد سافر عاش حبة ف اوائل القرن العشرين وجه ياخدنا لهناك. خلطة مشاعر انسانية حقيقية لدرجة غريبة.. دراما نقلته من كاتب شاب بيستعرض لصنايعي حقيقي تثق فيما سيكتب بعد كده. 
مبدأيا الرواية اكثر من رائعة، و للناس الى بيقولوا ان مالهاش هدف، انا شايفة غير كدا تماما، الهدف منها فى رأيي هو توعية الناس عن مرض التوحد و الجهل بالمرض ده بيخلي الناس تفتكر ان الطفل ده ممسوس او حاجة و مش بيعملوا الطفل معاملة كويسة
روايه حلوة اوي، عيشتني في حاله غريبة كنت حاسه اني مع ابطال كل قصة عايشة معاهم حاسه بيهم شيفاهم اودامي،، في قصص حسيتها انا اوي كانها بتتكلم عني عن مشاعري عن ظروف مريت بيها عن خوفي،، بجد استمتعت :
وهو عم نجيب يتكتب فيه ريفيو برضو بالذمه ؟
شئ مرعب أنك تشوف نهايتك. تعيشها كل يوم. وتعيش آلامها. شئ مرعب انك تكون عارف حبايبك هيموتوا ازاي. في اللحظات دي الجهل مفيد. اكتر من المعرفه ..... هل تعرف محمود السمنودي؟ فلتحمد الله انك لا تعرفه.
فسألها خالد على الفور. طب ليه أنتى مش ملازمة الأسرة الحاكمة طول الوقت؟ ردت أسيل: لقد طلب منى الحاكم ذلك بالفعل.. ولكننى رفضت ... خالد فى دهشة: رفضتي؟ أجابته أسيل مبتسمة: نعم.. لا أريد أن أكون أسيرة لمكان بعينه.. حتى لو كان الحاكم ... خالد ومازال مندهشا: تقدرى ترفضى طلب للحاكم؟ أسيل: إنه حقى.. ولدى من الحرية ما يجعلنى اتحكم بإرادتى. وأنا أحب الانطلاق.. لا أريد أن يقيدنى أحد ... صمت خالد ثم سألها سؤالا جال بخاطره: هو نظام الحكم هنا فى زيكولا ملكى؟ ردت أسيل: لا.. إن حاكم زيكولا يظل بالحكم خمس سنوات.. ثم يأتى حاكم غيره يختاره أهل زيكولا ... فاندهش خالد كثيرا: خمس سنوات بس؟ أسيل: نعم ... خالد: ومفيش تجديد؟ أسيل: لا.. كل حاكم له خمس سنوات فقط.. ألا تكف تلك المدة.. أرى أنها كافية لكل حاكم هنا كى يأتى غيره ويكمل مسيرة التقدم لزيكولا ويستفيد من أخطاء من سبقه.. ولهذا زيكولا تتقدم عن البلاد الأخرى.. ألستم كذلك فى بلدك؟ ضحك خالد ثم فرك شعره.. وصمت وحاول أن يختلق موضوعا آخرا للنقاش.. ثم حدث نفسه: أنا دلوقت متأكد إن زيكولا ليست لها أى صلة بالوطن العربى إلا اللغة العربية
الرواية عجبتني جدا بس ليا تعليقين: اسلوب القصة حسيته مش ادبي بالشكل الكافي فكان فيه غلطات و ده اظنه راجع لفكرة ان حسن كمال مشواره ف الروايات مش كبير وانه كاتب مقالات اكثر من روائي بس صراحة روايته وهمية و تجربة مهمة
كتاب رائع جدا.. هلكني ضحك.. زعلت جدا ان الكتاب خلص وقريتو اكتر من مرة 
من الروايات اللى كنت مفكرها رواية عادية بس طلعت رواية بتحمل حاجات حلوة وعظيمة جدا
مش قادرة أتخيل انى استحملت اقراها ومش قادرة أوصفلك وجعت قلبى قد ايه.. بجد أسلوب كتابة رائع خيال مالوش حدود وحزن فظيع عجبتنى بقدر ماوجعت قلبى بالظبط.
